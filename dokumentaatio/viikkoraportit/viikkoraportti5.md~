#Viikkoraportti 5

Tällä viikolla tein itse ohjelmaan joitakin parannuksia ja siistin koodia. Suurin työ tällä viikolla meni kuitenkin testauksen toteuttamiseen ja dokumentaation kirjoittamiseen. Aloitin tällä viikolla suorituskykytestauksen ja sainkin sen aika pitkälle. Huomasin verkon generoinnin olevan ohjelman rajoittava tekijä, ja tarkemmin ottaen sen tilavaativuus oli syötteiden kokoja rajoittava tekijä. Tästä syystä muutin verkon käyttämään vieruslistoja matriisin sijaan, mikä vähensikin tilavaativuutta huomattavasti ja sain kasvatettua syötteiden kokoa.

Tein tällä viikolla myös pseudokoodiin perustuvan aikavaativuus analyysin. Siinä lähinnä verkon generoinnin aikavaativuuden selvittäminen oli hieman haasteellista. Lopputoloksena tulin siihen tulokseen, että se on luokkaa O(|V|), koska naapurustojen käyttö tarkoittaa sitä että jokaisesta solmusta yritetään mudostaa kaaria vain vakiomäärään solmuja. Maastokirjaston luonti ja referenssireitin analyysin aikavaativuus on vielä luokkaa O(|R||V|) eli reittipisteiden määrä * verkon solmujen määrä. Myös verkon maastokirjaston luomisen aikavaativuus saataisiin varmaankin luokkaan O(|R|) tekemällä maastokirjaston muodostuksen vasta naapurustojen jakamisen jälkeen. Tilavaativuutta en ehtinyt vielä analysoimaan, mutta ajattelin senkin tehdä, koska tällä hetkellä tilavaativuus on suurempi syötteiden kokoa rajoittava tekijä.

Testasin myös kuinka hyvin ohjelman antamat reittiehdotusten aika-arviot pitävät paikkaansa. Testasin tätä ajamalla polkupyörällä kaksi ohjelman ehdottamaa reittiä. Olin varsin tyytyväinen, siihen kuinka hyvin ohjelman arviot toteutuivat. Toisella reitillä ohjelman arvio oli 3m:35s ja toteutunut aika 3m:48s ja toisella arvio 5m:30s ja toteutunut 5m:51s. Se, että arvioit vaikuttavat olevan hieman positiivisia selittyy ainakin osaksi sillä että referenssireittiä tallentaessani ajelin vain ympärinsä, mutta reittiä seuratessani jouduin suunnistamaan kännykästä katsomani kuvatiedoston pohjalta.

Näytin myös ohjelmaa joillekkin maantieteenlaitoksen opiskelijoille, jotka ovat käyttäneet hieman enemmän paikkatieto-ohjelmistoja, ja sainkin heiltä hyviä ideoita miten ohjelmaan voitaisiin toteuttaa korkeuserojen huomioon ottaminen. Tärkein ajatus oli, että jyrkkyys ja korkeuserot tulee sijoittaa eri aineistoihin siten, että korkeus ja jyrkkyys tallennetaan kuvatiedostona, ja kun kaaria painotetaan tarkistetaan kaaren kohdalla sijaitsevien pikselien jyrkkyys arvot, sekä alku ja loppupään korkeuserot. Luulen kuitenkin että tämän toteuttamiseen ei kurssin puitteissa ole aikaa, mutta saatan toteuttaa sen kurssin jälkeen, koska olisi hienoa, että ohjelman saisi toimimaan realistisesti vaihtelevassa maastossa.

